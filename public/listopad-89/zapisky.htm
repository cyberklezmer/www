<html>

<head>
<meta HTTP-EQUIV="Content-Type" CONTENT="text/html; charset=utf-8">
<title>Zapisky z revolucnich dnu</title>
</head>

<body LINK="#0000ff" VLINK="#800080">
<font FACE="Arial" SIZE="4"><b>

<p>Zápisky z revolučních dnů</p>
</b></font>

<p><a HREF="http://www.martinsmid.cz/"><font SIZE="2">Martin Šmíd</font></a></p>
<font SIZE="2">

<p>Zapsáno rok po revoluci, vysvětlujícími poznámkami (<i>v závorkách kurzívou</i>) </font><font
FACE="Times New Roman" SIZE="2">opatřeno v letech 2000 a 2016.</p>
</font><font FACE="Arial"><i><b>

<p>pátek 17.11.1989</p>
</b></i></font><font FACE="Times New Roman" SIZE="2">

<p>Ten víkend jsem měl původně jet na Slovensko na zabíjačku. Pozval mě kamarád
Štefan a soudě podle výslužek z minulých let bylo nač se těšit. Pak jsem
ale začal váhat - měli jsme lístky na Res Publicu II (<i>Divadelní koláž
Realistického divadla na téma sedmdesátého výročí vz</font><font SIZE="2">niku
republiky</font></i><font FACE="Times New Roman" SIZE="2">) a hlavně se chystala ta
demonstrace. Přibližně týden před sedmnáctým ve mně zvítězilo vlastenectví nad
obžerstvím. </p>

<p>Ve čtvrtek jsem se telefonicky domluvil se svým bývalým spolužákem Alešem, že se s ním a ještě s dalším spolužákem Pavlem sejdeme v pátek v půl čtvrté na
tramvajové zastávce na Národní. Nazítří po škole jsem si vzal do kapsy sirky a
hrobní svíčku (jinou jsem doma nenašel) a vyrazil jsem do města. Na zastávce už
čekali Aleš s Pavlem. Šestkou jsme odjeli na Karlov a pěšky šli na </font><font
SIZE="2">A</font><font FACE="Times New Roman" SIZE="2">lbertov. Je teprve tři čtvrtě -
jdeme moc brzo. Je tu ještě dost málo lidí. Zaujímáme výhodné místo, odkud je
vidět na řečníky. Náhodou se potkávám s bratrem a jeho kamarády. Celou dobu pak
půjdeme s nimi. Najednou je tu hrozná spousta lidí. Hodinu znějí projevy. Lidé tleskají, jen na
představitele SSM pískají. Maritn Klíma (<i>hlavní studentský vůdce na
&quot;matfyzu&quot;</i>) už domluvil a lidé křičí, že jdou na Václavák. Martin jde
ještě k mikrofonu a říká, že je nezbytně nutné jít na Vyšehrad. Dav odpovídá,
že na Václavák se půjde až potom.</p>

<p>Skoro hodinu už stojíme. Konečně se dav pohnul. Potkávám kolegy z Matfyz pod
transaprentem &quot;Studenti všech fakult, spojte se&quot;. Už jdeme trochu rychleji.
Zapaluji si svíčku, ale vítr mi ji pořád sfoukává a vosk mi kape na oblečení. Už
vidím, proč jsme se tak dlouho nemohli pohnout - dav musel projít úzkým hrdlem
podchodu pod tratí. Za chvíli docházíme na Vyšehrad. Posíláme dopředu květiny -
stojíme ještě daleko od Slavína a dál se nedá projít.</p>

<p>Za chvilku někdo křičí &quot;Transparenty otočit&quot; a lidé to hned provedou.
Dav se opět dává do pohybu. Nejdřív cheme jít do centra &quot;Přes most toho
vraha&quot; (<i>Nuselský most, tehdy pojmenovaný po K. Gottwaldovi</i>), ale pak někdo volá, že půjdeme přes nábřeží. Lidé opět poslechnou.
Kolika lidí je asi třeba, aby zmanipulovali dav? Jdeme směrem na Výtoň. Poprve se ozývá &quot;Jakeše do
koše&quot;, &quot;dejte šaškům rolničky&quot; a jiné. Lidé se vyjeveně koukají z
oken. &quot;Češi pojďe s námi&quot;, křičíme. A někteří zhasínají a jdou. Ve
Vyšehradské se spojujeme s dalším proudem lidí. Je nás hodně, co se nám může
stát? Potkávám Jirku Adamí</font><font SIZE="2">k</font><font FACE="Times New Roman"
SIZE="2">a z filosofické fakulty. Je v euforii. Za chvíli se mi ztrácí i s
transparentem &quot;povstaň, povstaň, veliké město pražské&quot;. Na Palackého
náměstí jdeme rovně. Teprve později si uvědomím, že by to bylo kratší přes
Karlák. Nějaký člověk křičí: &quot;Prodejte tanky židům.&quot; Nikdo se k němu
nepřidává a ještě dostane vynadáno. Zahýbáme na Národní. Po chvíli se pochod
zpomaluje. Nějaká paní se vyklání z okénka tramvaje a hlásí nám dole, že
vepředu stojí &quot;ti s bílejma helmičkama.&quot; Naše skupinka se definitivně
zastavuje na</font><font SIZE="2"> </font><font FACE="Times New Roman" SIZE="2">úrovni
Mikulanské. &quot;Sednout, sednout!&quot; Skoro všichni si sedají, ale někteří hend
vstávají - je to příležitost vidět, co se děje vepředu. Pak se zase křičí, aby
bylo ticho. Ani to dlouho nevydrží - někdo hned vykřikne: &quot;Co furt
mlčíte&quot;. Už to trvá nějak dl</font><font SIZE="2">o</font><font
FACE="Times New Roman" SIZE="2">uho. Tlampač už poněkolikáté opakuje, abychom se
rozešli. Pak zezadu přichází zpráva, že i tam je kordon. Ještě je nás hodně, co
nám můžou udělat? Ale čas pracuje pro ně.</p>

<p>My musíme domů, bude nám zima. Oni tu budou, dokud je velitel neodvolá. A tomu
jistě zima není. Jdeme směrem do Mikulanské. Asi v jedné třetině se zastavujeme.
Dál to nejde, vepředu je kordon. Zezadu se na nás tlačí davy. Lidé se začínají
bát, už nekřičí ani &quot;Pusťte nás domů&quot;, natož pak něco o gestapu. Asi
za čtvrt hodiny se cesta uvolňu</font><font SIZE="2">j</font><font
FACE="Times New Roman" SIZE="2">e. Bílé přilby se postavily na ulici tak, abychom mohli
jít jenom směrem k nábřeží, ne na Václavák. Jdeme s bratrem pasáží do Spálené
a pěšky Vodičkovou. Na Václavském náměstí se nic neděje. Sedáme na metro a
jedeme domů. Hlas Ameriky a Svobodná Evropa te</font><font SIZE="2">n</font><font
FACE="Times New Roman" SIZE="2"> večer hlásí, že demonstrace byla brutálně
rozehnána. Jako obvykle, nic nového.</p>
</font><font FACE="Arial"><i><b>

<p>sobota 18.11.</p>
</b></i></font><font FACE="Times New Roman" SIZE="2">

<p>Teď si nemůžu přesně vzpomenout, co jsem celou sobotu dělal. Nejspíš jsem se
díval na video. Večer jsem byl u strýce pro walkmana. Chvíli před tím jsem se
vrátil z města. U Máje prý někdo říkal, že jsou i mrtví. Trochu mě zamrazí, ale
moc tomu nevěřím.</p>

<p>Jedeme autem na Smíchov do Realistického divadla. Museli jsme se těsně minout s
mými spolužáky (<i>z Matfyzu</i>), kteří k nám později přišli... Zatímco my jsme poslouchali se
zatajeným dechem vyprávění studenta</font><font SIZE="2"><sup> </sup>(</font><font
FACE="Times New Roman" SIZE="2"><i>divadla večer vyhlásila stávku, tekže se
ohlášené představení nekonalo, místo toho na pódiu vystupovali svědci
demonstrace)</i> - mluví o mrtvých, ale neříká žádná jména - oni složitě
zjišťovali na koleji moji adresu. Lidé se mlčky rozcházejí, Michal s otcem
odjíždějí autem, já ještě chvíli zůstávám... Za chvíli také odcházím, v
půl desáté už jsem doma.</p>

<p>Otec mi vypráví o návštěvě policistů a spolužáků. Co má tohle znamenat? A co
mám teď dělat? Zkouším se dovolat na Větrník Jirkovi Adamíkovi, ale na ústředně
to nikdo nebere, ačkoli tam mají být do desíti. To už jsou koleje obsazené?</p>

<p>To byl tedy večer. Pořád někdo volal. Rádio (<i>šlo samozřejmě o &quot;štvavé
vysílačky&quot;, oficiální média ještě mlčela</i>) hlásilo každou hodinu další
podrobnosti o smrti studenta mého jména. Vlastně souhlasilo jméno, ročník, fakulta.
Narození bylo špatně - 7. listopadu místo 2. března. Také jsem měl podle údajné
svědkyně smrti Martina Šmída bydlet dřív na sídlišti, což také není pravda. A
hlavně ta dívka měla v</font><font SIZE="2">i</font><font FACE="Times New Roman"
SIZE="2">dět, jak toho studenta bijí červené barety</font><font SIZE="2"><i> </i>(<i>speciální
jednotka ministerstva vnitra</i></font><font FACE="Times New Roman" SIZE="2">). Pak měla
navštívit jeho rodiče, kterým mělo být předtím sděleno Veřejnou bezpečností,
že jejich syn zahynul. Myslel jsem, že někdo opravdu zahynul. O Martinovi z Berouna</font><font
SIZE="2"><i> </i>(</font><font FACE="Times New Roman" SIZE="2"><i>Ve stejném ročníku,
na oboru informatika, studoval ještě jeden Martin Šmíd.</i>) jsem měl jen ústní
zprávu od spolužáků. A taky to mohl být někdo třetí. Mohl do našeho ročníku
propadnout. Když jsem si pomyslel, že jsem na jeho místě mohl být klidně já, sáhla
n</font><font SIZE="2">a mne smrt. Tu noc jsem dlouho nemohl usnout.</p>
</font><font FACE="Arial"><i><b>

<p>neděle 19.11.</p>
</b></i></font><font FACE="Times New Roman" SIZE="2">

<p>Divil jsme se, že mě pustili na kolej. I normálně občas chtějí kolejenku. Na
bývalé nástěnce kolejní rady visel černou tuší potřísněný papír se zprávou o
úmrtí Martina Šmída a pod tím zpráva, že Martin Šmíd ze čtvrtého kruhu, tedy
já, žije. Došel jsem na pokoj Martin K., který byl jedním z těch čtyř, kteří se
na mě den předtím byli ptát. Na pokoji bylo několik lidí, po chvíli přišel i
Martin K. Nikdo nevěděl, jestli se na naší fakultě bude stávko</font><font SIZE="2">v</font><font
FACE="Times New Roman" SIZE="2">at a hlavně co dělat právě teď. Pak jsme se dohodli,
že bychom snad mohli být potřební u děkana na Karlově. Cestou jsme chtěli
navštívit jednoho spolužáka ze známé disidentské rodiny, Marka Bendu. Šel k němu
jen Martin K., kterého zatkli policisté, kteří </font><font SIZE="2">t</font><font
FACE="Times New Roman" SIZE="2">am hlídkovali. My zbylí se pořád ohlížíme, jestli
za náma někdo nejde. Stejně je to na nic, na děkanátu je zamřeno, nic se tam
neděje. Vracíme se na kolej. Tam mezitím svolali místním rozhlasem všechny studenty
na čtvrtou do menzy. Na počítačích se tiskno</font><font SIZE="2">u</font><font
FACE="Times New Roman" SIZE="2"> prohlášení divadelníků a studentů. Nějak utloukám
čas do čtvrté.</p>

<p>U vchodu do menzy se kontrolují občanky (<i>Kontrolovali je studenti, aby se tam
nevloudil někdo cizí.</i>). Je teprve za pět minut čtyři. Sál se pomalu plní.
Přicházejí studenti a někteří pedagogové. Ještě že jsem přišel tak brzo, je tu
úplně narváno. Začíná se diskutovat. Je stávka to pravé? Nemělo by se jí raději
zatím jen pohrozit? Vyhlásíme stávku a zítra máme obsazenou školu. Přichází za
mnou nějaký kluk, že mám ve vrátnici telefon. </p>
</font><font SIZE="2">

<p>Ozývá se redaktor Svoboda ze studia sedm (o</font><font FACE="Times New Roman"
SIZE="2"><i>dpolední pořad Československého rozhlasu</i>), že prý je třeba
vyvrátit fámy o mé smrti, abych jim něco řekl do rozhlasu a že prý hned jedem. Jsem
přesvědčen, že to jde přímo do éteru, jsem nervózní. Byl jste na demonstraci?
Byl, ale musím se přiznat, že jsem odtamtud utekl dost brzo, takže ten zásah jsem
nezažil. Ale od kamarádů vím, že byl brutální. Ani bych se nedivil, kdyby tam
někdo se slabším srdcem umřel. (Za přesnou citaci neručím, určitě jsem to řekl
mnohem neuspořá</font><font SIZE="2">d</font><font FACE="Times New Roman" SIZE="2">aněji.)
Spolužák mi radí, abych řekl něco o těch se štychama (<i>na koleji bylo několik
lidí s tržnými ranami</i>), ale neslyším ho. Kde právě teď jste? Na koleji. A co
děláte? Dohadujeme se, jestli budeme nebo nebudeme stávkovat. Tak hlavně zavolejte
domů, vůbec nevědí, kde jste a mají o vás starost.</p>

<p>Vracím se do kinosálu. Tlačí nás čas, protože je třeba vyslat delegaci na
Hvězdu na jednání zástupců všech fakult. Výsledek je takový, že se naši
zástupci budou snažit přesvědčit ostatní delegace, aby se pro začátek stávkou jen
pohrozilo. Pokud se jim to nepodaří, budeme stávkovat taky. Jó matfyzáci, to je
chladný rozum, žádné emoce.</p>

<p>Martine, je tu televize a chce s tebou něco natočit. To jsem zvědav, jestli to těch
14 999 000 lidí přesvědčí, když mě nikdy neviděli. Hlavně, že mě uvidí
příbuzní a známí. Je mi jasné, co z toho bude - vidíte, vždyť žije, nic se
neděje, můžete si v klidu dojíst večeři. Řkám to panu Dumbrovskému (<i>tehdejší
redaktor zpravodajství České televize</i>). Ujišťuje mě, že se bude snažit
odvysílat všechno, ale že on o tom nerozhoduje. Kameraman má nějaké technické
problémy. Snažím se soustředit. </p>
</font><font SIZE="2">

<p>- Byl jste na demonstraci?</p>
</font><font FACE="Times New Roman" SIZE="2">

<p>- Ano a šel jsem s ní až do konce.</p>

<p>- Víte, že se o vás říká, že jste mrtvý?</p>
</font><font SIZE="2">

<p>- Vím, taky poslouchám zprávy.</p>
</font><font FACE="Times New Roman" SIZE="2">

<p>- Co jste tomu řík</font><font SIZE="2">al?</p>
</font><font FACE="Times New Roman" SIZE="2">

<p>Co na takovou otázku odpovědět? Vzpomenu si na bezesnou noc a říkám to s tou
sahající smrtí. V tu chvíli mne nenapadne, že by si to lidé mohli vyložit tak, že
jim naznačuji, co jim nemůžu říct otevřeně, totiž že jsem byl bit. A to přesto,
že jsem posléze na otázku, zda jsem byl zraněn, odpověděl: &quot;Ne, já jsem
zraněn nebyl, ale mnozí moji spolužáci ano.&quot; Ta druhá polovina se však na
obrazovce neobjevila.</p>

<p>Mezitím schůze skončila. Před budovou potkávám děkana, který mi sděluje, že
mám přijít druhý den ráno na děkanát poskytnout rozhovor Rudému právu. To tak,
televize za mnou přijela, ale Rudé právo, to je někdo, ti se nebudou nikam
obtěžovat.</p>

<p>Odjíždím do centra. Na Václaváku je demonstrace. Jdu do Svobodného slova. Druhý
den o mně vyjde pár řádek, kde konečně uplatním ty kolegy se štychama na
hlavě.
Pak jdeme do Činoherního klubu na zakládací schůzi Občanského fóra. Domů jedeme
se strýcem taxíkem, když je ta revoluce.</p>
</font>
</body>
</html>
