<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<meta http-equiv="content-type" content="text/html; charset=utf-8"/>
	<title>Clanek o listopadu pro Prague Post 1999</title>
	<meta name="generator" content="LibreOffice 6.1.5.2 (Linux)"/>
	<meta name="created" content="00:00:00"/>
	<meta name="changed" content="00:00:00"/>
	<meta name="Template" content="C:\PROGRAM FILES\MICROSOFT OFFICE\OFFICE\html.dot"/>
	<style type="text/css">
		@page { size: 8.27in 11.69in; margin-left: 0.79in; margin-right: 0.39in; margin-top: 0.39in; margin-bottom: 0.39in }
		p { margin-bottom: 0.1in; line-height: 115%; background: transparent }
		a:link { color: #0000ff; so-language: zxx; text-decoration: underline }
		a:visited { color: #800080; so-language: zxx; text-decoration: underline }
	</style>
</head>
<body lang="en-US" link="#0000ff" vlink="#800080" dir="ltr"><p><b>Proč
zrovna já?</b></p>
<p><a href="/../1.htm"><b>Martin Šmíd</b></a></p>
<p>Roku 1989 se to s komunismem začalo nahýbat. Zatímco matka
společenský vývoj intenzivně prožívala, o něco starší otec
se spíše bál, snad kvůli traumatu šedesátého osmého. Můj
postoj byl něco mezi tím - byl jsem takový disident v rámci
zákona. Na demonstraci 17. listopadu jsem šel, ale když prostor
začaly uzavírat &quot;pořádkové&quot; síly, raději jsem jej
opustil.</p>
<p><font face="Times New Roman"><font size="2" style="font-size: 10pt">Druhý
den celá Praha vřela, neboť se objevily první zprávy o mrtvých.
Řekl jsem si: Tak teď už se opravdu něco děje. Večer v divadle
jsme místo představení vyslechli několik plamenných projevů, z
nichž nejplamennější byl ten o mrtvém studentovi (jméno
nepadlo). Říkal jsem si: To je dobře, budeme stávkovat (a
nebudeme se muset učit). Když jsem přišel z divadla domů,
hlásili</font></font> <font face="Times New Roman"><font size="2" style="font-size: 10pt">v
západních rádiích školu i věk zabitého. Vše sedělo na mne a
na jednoho mého spolužáka z Berouna.</font></font></p>
<p><font face="Times New Roman"><font size="2" style="font-size: 10pt">Pak
se rozběhl kolotoč: telefonáty skoro všech příbuzných a
známých, návštěvy skoro všech složek bezpečnostního aparátu,
moje dementi v televizi, které se další náhodou proměnilo v
novou fámu - kameraman ještě neuměl s novou kamerou, takže se v
televizi promítal černobílý obraz, kromě toho byl šot nešikovně
sestříhaný, čtenář si jistě domyslí, co si domyslel tehdejší
divák (že se tu zase lže). Potom začala st</font></font><font size="2" style="font-size: 10pt">udentská
stávka a padl komunismus.</font></p>
<p>Jak se fáma rozšířila, vyšetřovalo několik komisí a
několik policejních skupin, vždy se však došlo jen k tajemné
osobě jménem Drahomíra Dražská, která prokazatelně mezi lidmi
z disentu rozhlásila, že jí zabili hocha s mým jménem (já jsem
s ní nikdy nemluvil, ani druhý Martin Šmíd ji neznal). Kdo chce
vědět, proč to udělala, musí se zeptat jí. Snad už se ví, kde
je (ještě v dubnu letošního roku po ní pátrala policie kvůli
několika podvodům).</p>
<p>Jsou v podstatě dvě možnosti: buď si fámu vymyslela sama,
nebo ji někdo navedl. První verze není úplně nemožná - Dražská
prý nějakou dobu pracovala na koleji, kde bydlel můj jmenovec -
schází však motiv.</p>
<p>Pokud Dražská jednala na cizí popud, je otázkou, na čí. V
úvahu připadají dvě možnosti: tehdejší disent a tehdejší
&quot;bezpečnost&quot;. Případný motiv je u obou stran stejný -
následná revoluce. 
</p>
<p>V případě, že by vývoj chtěli postrčit nějací &quot;reformní&quot;
komunisté, byla jejich zpravodajská hra neúspěšná, protože do
konce roku byli odstaveni od moci všichni, &quot;reformní&quot; i
&quot;tvrdí&quot;. O verzi &quot;spiknutí disidentů&quot; zase
pochybuji proto, že tehdejší opozice by těžko fámu jako ne
zcela morální prostředek použila. Objevily se i spekulace o
&quot;superspiknutí&quot; disidentů s komunisty. Kdo ví?</p>
<p><font face="Times New Roman"><font size="2" style="font-size: 10pt">Co
by se dělo, kdyby &quot;mrtvý&quot; nebyl, je také těžko říci.
Revoluce mohla proběhnout stejně, jak ve skutečnosti proběhla
(všude v okolních zemích byl komunismus v mnohem pokročilejším
stadiu rozkladu než u nás, tehdejší režim byl již několik
měsíců v izolaci), ale mohlo se také dít</font></font> <font face="Times New Roman"><font size="2" style="font-size: 10pt">totéž,
co po podobně brutálním zásahu při demonstracích v lednu, tedy
skoro nic. Pravda bude asi někde mezi, fáma pravděpodobně jen
urychlila tehdy již nezadržitelný proces.</font></font></p>
<p>Proč však byla předmětem fámy moje osoba? Kdo něco ví, ať
se ozve.</p>
</body>
</html>